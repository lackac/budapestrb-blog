--- 
created_at: 2010-01-03 12:23:04.556229 +01:00
layout: post
title: "Előadás ötletek"
author: LacKac
author_uri: "http://lackac.hu"
---
Az elmúlt pár hónapban az RSVP-zés mellett találkozhattatok néhány kérdéssel. Arra voltunk kíváncsiak, hogy hány meetupon voltatok már, melyik előadások tetszettek legjobban és milyen témákról szeretnétek még hallani. Ezeket foglalnám most össze, hogy ebből ti is további ötleteket meríthessetek, és esetleg bevállaljatok egy-egy témát.

## Legérdekesebb előadások

A kérdésekre adott válaszok alapján az tűnt ki, hogy elég tág a budapest.rb tagok érdeklődési köre. Többen írták azt, hogy sok érdekes előadás volt, vagy hogy nem tudnak választani. A konkrét témát tartalmazó válaszokban viszont nagy volt a szórás. Kevés olyan téma volt, amit legalább ketten-hárman írtak. Ez persze nem azt jelenti, hogy a témák ne lettek volna érdekesek, hanem valószínűleg inkább azt, hogy szívesen hallgattok sokféle témakörről előadást.

Tehát a válaszok (véletlen sorrendben): [MongoDB][f], [Merb][j], [Rails-es előadások][o], [JRuby on AppEngine][f], [Monk][f], [Sinatra][j], [Moonshine/Puppet][f], [CouchDB][f], [Egymás szemében][f]. Ezek közül az alternatív keretrendszerek és az Egymás szemében szerepeltek legtöbbször.

[o]: http://ruby.meetup.hu/blog/2009/11/02/oktoberi-eloadasok.html
[f]: http://ruby.meetup.hu/blog/2009/09/29/fel-ev-eloadasai.html
[j]: http://ruby.meetup.hu/blog/2009/01/28/januari-eloadasok-es-videok.html

## Előadás ötletek

Nagyon sok előadástéma ötlet jött, ráadásul sok különböző témakörből. Ahelyett, hogy itt felsorolnám, felraktam őket [a többi témajavaslat mellé][uv] a UserVoice oldalunkra. Nézzétek át őket, és szavazzatok azokra, amelyekről legszívesebben hallanátok. Ha valami javaslatotok van egy-egy témához, akkor ott kommentelni is tudtok. De a kommentekben, vagy nekünk emailt küldve lehet előadót ajánlani / előadónak jelentkezni is.

[uv]: http://bprb.uservoice.com/

A januári meetup a megszokott módon a hónap harmadik csütörtökén lesz. Addig még van idő előadásra felkészülni. Jelentkezni a ruby kukac meetup pont hu címen lehet, vagy akármelyik szervezőnél.
