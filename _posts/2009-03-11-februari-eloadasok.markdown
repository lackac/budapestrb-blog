---
layout:     post
title:      Februári előadások
created_at: 2009-03-11 08:36:48.527291 +01:00
author:     LacKac
author_uri: http://lackac.hu
--- 
Végre jutott egy kis időm videót konvertálni és feltölteni. Az előző meetup utáni bejegyzésben kértük, hogy jelentkezzen az, akinek lenne nem csak átmeneti megoldása a videórögzítésre. Úgy tűnik ez bevált: a videófelvételért köszönet Vészi Gábornak a kameráért pedig az [EzIT](http://exit.hu)-nak. A februári alkalmon egyik bejelentett előadást utolsó pillanatban lemondták, ezért végül én ugrottam be a februári Newtech Meetupos előadásunk kibővített változatával.

Az előadások után Bence ötlete folytán volt egy ad-hoc közös fejlesztés is, vagy inkább mondjuk próbálkozásnak. A dolog arról szólt, hogy mindenki aki akart kapott öt percet a gépemnél, hogy előrevigye a kódot. Közben pedig magyarázni kellett, hogy mit csinál. Mivel viszont nem volt túl sok jelentkező, sokáig nem jutott a dolog. Azt szerettük volna ezzel monitorozni, hogy hogyan működhetne egy nagyobb közös projekt, illetve hogy milyen szintű témák érdekelnek titeket. Sajnos egyikről se kaptunk tisztább képet, de nem adjuk fel!

## A februári előadások anyagai

### [Varga Péter](http://pepusz.hu): Rails + Flash alapú technologiák

> Napjaink egyik legelterjedtebb webes technológiája a Flash. Manapság a RIA területén kezd piacvezetővé válni amihez kihagyhatatlan egy szerveroldali kapcsolat. Ehhez a kapcsolathoz, az egyik legmegfelelőbb a Rails. Az előadásom során befogok mutatni több technikát, amivel a két rendszer közti kommunikációt megoldhatjuk. Nagy hangsúlyt fog kapni a RubyAMF és ehhez kapcsolódó programozási technikák. A RubyAMF-en kívül még bemutatom az xml alapú kommunikációt és a hagyományos http paraméterekkel történő kommunikációt röviden(nagyon röviden). [PDF](http://files.meetup.com/1271139/09-02-24-varga_peter-rails_es_flash.pdf)

{% assign docid = "-4565870534808992570" %}
{% include google_video.html %}

### [Bácsi László](http://lackac.hu) ([Virgo Systems](http://virgo.hu/)): 5+25 perc OpenSocial – Gadgeteer

> Az iWiW nyitásával hozzánk is megérkezett az OpenSocial és minialkalmazás fejlesztői láz. Melyik fejlesztő ne akarna millióknak alkalmazást fejleszteni, vagy a már meglevő szolgáltatását egy kisalkalmazással népszerűsíteni. Viszont a gadgetfejlesztés a hagyományos webfejlesztői gyakorlatoktól eltérő hozzáállást és tudást igényel. A Virgós kisalkalmazás fejlesztésekből szerzett tapasztalatokból született a Gadgeteer gem, ami jelentősen leegyszerűsíti a ezt a folyamatot. Előadásomban ezt a gemet mutatom be. [PDF](http://files.meetup.com/1271139/09-02-24-bacsi_laszlo-gyors_opensocial.pdf)

{% assign docid = "-1530758521157308586" %}
{% include google_video.html %}
