---
layout:     post
title:      1 év és egy hét
created_at: 2009-09-24 23:13:05.601433 +02:00
author:     LacKac
author_uri: http://lackac.hu
---
<a href="http://www.flickr.com/photos/lackac/3951801754/" title="budapest.rb szülinapi torta by LacKac, on Flickr" class="top right"><img src="http://farm3.static.flickr.com/2605/3951801754_ed7e638ffc_m.jpg" width="240" height="180" alt="budapest.rb szülinapi torta" /></a>

Egy hete volt a születésnapi meetup, úgyhogy épp ideje egy értékelő szerű bejegyzésben megemlékezni róla. Mi (szervezők) nagyon jól éreztük magunkat, de nem csak ezen az alkalmon, hanem az év többi meetupján is. A születésnapi meetup pedig önmagában is igazán jó volt. Finom volt a torta, és izgalmas volt a kvíz. Ez úton is gratulálunk a nyerteseknek (sorrendben: Nagy Bence, Kádár Tamás, Tóth Dávid).

## További nyeremények

Picit beavatunk a szülinapi nyeremények szervezésének folyamatába. Miután a játék ötlete megvolt, gondoltuk lehetne valami nyeremény is. Először könyvre gondoltunk, de annak megrendelésére már nem lett volna elég idő. Így következő opcióként a PeepCode-nak írtunk, hogy támogatnák-e a meetupunkat valamilyen formában. Sajnos sok ideig nem válaszoltak, így hasonlóan megpróbáltuk a GitHub fejlesztőivel is felvenni a kapcsolatot. Igazán örültünk a gyors reakciójuknak, egy napon belül sikerült mindent megbeszélni, és ha minden igaz, akkor Nagy Bence már élvezi is az egy éves ingyenes medium plan előnyeit.

<a href="http://peepcode.com"><img src="http://peepcode.com/system/logo/peepcode-168x110.png" alt="PeepCode Screencasts" class="top right"/></a>

A [PeepCode][1]-dal való kapcsolatfelvételi próbálkozás sem lett végül hiábavaló, mivel a héten tőlük is választ kaptunk. Sajnálták, hogy lemaradtak a szülinapról, viszont cserébe felajánlták, hogy *az év hátralevő meetupjaira adnak egy-egy PeepCode kupont*. Ezeket kisorsolhatjuk, elajándékozhatjuk, megnyerethetjük. Sőt, ezen felül örömmel adnak a szülinapi kvíz második és harmadik helyezettjének is egy-egy kupont. (Jelentkezzenek nálam.) A kuponok egy-egy ingyenes screencastot érnek, azt viszont még nem találtuk ki, hogy milyen formában fogjuk szétosztani.

[1]: http://peepcode.com/

## Adósságaink

Jó ideje nem kerültek fel a blogra a meetupok videófelvételei és az előadások prezentációi. Szeretnénk, ha tudnátok, hogy dolgozunk azon, hogy mind kikerülhessen. A videók [Vészi Gábor][2] jóvoltából már az összes meetupról megvannak, csak az utómunkálatok és a feltöltésük van már hátra. A jövő hétig várhatóan mind meg is lesz, és akkor egyben lerójuk minden ilyen irányú tartozásunk.

[2]: http://ezit.hu/
