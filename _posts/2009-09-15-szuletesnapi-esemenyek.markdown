---
layout:     post
title:      Születésnapi események
created_at: 2009-09-15 10:35:29.780184 +02:00
author:     LacKac
author_uri: http://lackac.hu
---
Már csak pár nap az első budapest.rb születésnapig, gondoltam beszámolok arról, hogy mire is lehet számítani. A szokásos előadások mellett ezen a meetup-on lesz egy izgalmas vetélkedő értékes nyereménnyel, és természetesen lesz születésnapi torta is.

## Előadások

A megszokott felállás szerint ezen az alkalmunkon is lesz egy hosszabb előadás, amit lightning talkok követnek. Az eddig regisztrált lightning talkok témái: *rails caching + redis* és *ruby-lang.org fordítás*. A nagyobb előadás pedig egy újabb keretrendszer szerűségről fog szólni.

### [Bácsi László](http://lackac.hu): Monk, a ragasztó

> Aki használt már Sinatra-t, tudja, hogy rugalmassága miatt kisebb webservice api-k fejlesztésétől kezdve, akár nagy bonyolultságú rendszerek implementálására is használható. A projektek fejlesztési szakaszának beindítását azonban megnehezíti, hogy mindig meg kell oldani a logolás, development környezetben automatikus újratöltés, css fájlok kiszolgálása, tesztelés, stb. kérdéseket. Ebben jön segítségül a Monk, ami egy ragasztó sok jól használható eszköz között, és segítségével jóval egyszerűbbé válik az elindulás.

## Kvíz

A születésnapi vetélkedő keretében mindenféle Ruby-s és más, a budapest.rb meetup-hoz kapcsoló kérdésekben mérhetitek össze tudásotokat. Azon túl, hogy reményeink szerint ez izgalmas és élvezetes lesz, a vetélkedőben való résztvételre buzdíthat az is, hogy az első helyezett egy értékes nyereményben részesül.

<a href="http://github.com"><img src="http://github.com/images/modules/header/logov3.png" alt="GitHub - social coding" class="top right"/></a>

<p class="large">Fődíj: <em><a href="http://github.com">GitHub</a> Medium plan egy évre</em></p>

Az első három helyezett ezen kívül GitHub matricát is kap.

## Torta

Az eseményeken túl lesz születésnapi torta is egyedi budapest.rb design-nal. Összeségében színes és izgalmas meetup előtt állunk. Gyertek el, és hívjátok Ruby iránt fogékony ismerőseitek is.
