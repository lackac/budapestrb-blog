---
layout:     post
title:      Február, akkor Rails
created_at: 2009-02-16 21:13:46.990583 +01:00
author:     Bence
author_uri: http://www.bitandpixel.hu/
--- 
A januári jól bevált dolgokat (újévi fogadalmak :) ) nem változtatjuk meg, így a Február sem telik el budapesti Ruby Meetup nélkül.  A jól bevált dolgok közé tartozik még a "fél órás előadás" forma, amiből ismét kettő lesz:

### Varga Péter ([pepusz.hu](http://pepusz.hu)): Rails + Flash alapú technologiák(Flex, AIR)

> Napjaink egyik legelterjedtebb webes technológiája a Flash. Manapság a RIA területén kezd piacvezetővé válni amihez kihagyhatatlan egy szerveroldali kapcsolat. Ehhez a kapcsolathoz, az egyik legmegfelelőbb a Rails. Az előadásom során befogok mutatni több technikát, amivel a két rendszer közti kommunikációt megoldhatjuk. Nagy hangsúlyt fog kapni a RubyAMF és ehhez kapcsolódó programozási technikák. A RubyAMF-en kívül még bemutatom az xml alapú kommunikációt és a hagyományos http paraméterekkel történő kommunikációt röviden(nagyon röviden).

### Csiszár Attila ([csiszarattila.com](http://www.csiszarattila.com/)): Rails, egy alkalmazás szemszögéből

> Az előadásommal szeretnék kedved adni másoknak is a Rails keretrendszer kipróbálásához. Ehhez egy konkrét alkalmazás, a szakdolgozatom keretében elkészült webáruház működésén keresztül igyekszem majd bemutatni a keretrendszer nyújtotta megoldásokat és lehetőségeket, elsősorban azokra a gyakori problémákra fókuszálva, amelyekkel webes alkalmazások fejlesztése során nap mint nap találkozhatunk.  De a Railsben járatos fejlesztőknek is igyekszek majd új információkkal szolgálni, elsősorban fejlesztési tapasztalatok megosztásával: pl. Haml használata, Rails kiterjesztése, alkalmazások lokalizációja stb..

### Helyszín, időpont, tudnivalók

[Itt megtalálhatók](http://www.meetup.com/budapest-rb/calendar/9579249/).  Röviden: _200902241900BemMoziBudapest_.
