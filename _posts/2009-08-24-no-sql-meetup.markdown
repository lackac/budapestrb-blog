---
layout:     post
title:      NoSQL meetup csütörtökön
created_at: 2009-08-24 14:01:04.220556 +02:00
author:     Bálint
author_uri: http://www.bucionrails.com
---
(dobpergés indul) Most csütörtökön, kicsit hasonlóan a januári meetuphoz, újra tematikus meetupot tartanánk, melynek témája a nem-relációs adatbázisok lesz. Ezzel nem csak ezt a régi, szép hagyományt szeretnénk ápolni, hanem eleget teszünk a nép óhajának, hiszen indulása óta a CouchDB vezeti a "miről hallanál szívesen a meetupon" listát. (dobpergés vége)

Az előadások tehát:

## [Érdi Bálint][1]: Pihi CouchDB-vel és RelaxDB-vel

[1]: http://bucionrails.com

(Igen, mivel senki sem jelentkezett, hogy szívesen tartana "nagyelőadást" ismét én :) )

* Miért/Mikor nem jó az SQL?
* CouchDB alapok (schema nélküliség, MVCC, eventual consistency, stb.)
* Pár szó a RelaxDB-ről (ami egy Ruby library CouchDB-hez)
* "In action": egy egyszerű példa alkalmazás

## [Hardi János][2]: MongoDB

[2]: http://domhackers.blogspot.com

A MongoDB ötvözi a dokumentum alapú, kulcs-érték pár és RDBMS adatbáziskezelők előnyeit. Lightning talkjában Yaanno bemutatja hogyan teszi mindezt és milyen ruby-s megoldások vannak az illesztéshez.

## Te neved : Te előadásod címe

A CouchDB és a MongoDB csak két eszköz az utóbbi időben gombamódra szaporodó nem-relációs adatbáziskezelők köréből. [Itt](http://blog.oskarsson.nu/2009/06/nosql-debrief.html "NoSQL debrief") találhattok egy nagyon jó összefoglalót egy hasonló összejövetelről ahol kb. féltucat hasonló adatbázis kezelőt mutatnak be (videó + slide-ok). Ha valamelyikőtöknek kedve támad ezek közül valamelyiket egy lighning talk keretében bemutatni, írjatok nekem a <balint@bucionrails.com>-ra, így NoSQL meetupunk még teljesebb lesz. Természetesen akár milyen más témában is jöhettek villámelőadással valamint folyamatosan várunk jelentkezőket nagyelőadásra is.

A helyszín szervezés alatt, de a résztvevők számától is függhet, így kérlek titeket, minél hamarabb [RSVP-zzetek](http://www.meetup.com/budapest-rb/ "budapest.rb") a meetup oldalon. Találkozzunk csütörtökön!

