---
layout:     post
title:      Nem lesz workshop
created_at: 2009-05-12 17:48:23.440520 +02:00
author:     LacKac
author_uri: http://lackac.hu
---
Sajnálattal kell közölnünk, hogy nem lesz május végi Ruby/Rails workshop. Steven  végül nem tudta úgy alakítani utazási menetrendjét, hogy Budapest is beleférjen. A kérdőívre adott válaszok azonban így is nagy segítségünkre válnak majd a meetup szervezésében.

38-an töltötték ki a kérdőívet és három személy kivételével mindenki eljönne egy ilyen workshopra. Ezen kívül még kiderült, hogy a válaszolók Ruby és Rails tudásszintje elég változó, de jellemzően az emberek jobban értenek Ruby-hoz mint a Rails keretrendszerhez. Ez számomra azért volt meglepő, mert eddig úgy gondoltam, hogy sokan úgy ismerkednek meg a keretrendszerrel, hogy csak minimálisan akarják a nyelvet is elsajátítani hozzá.

A legértékesebb azonban a felvetett témákra leadott szavazatok kielemzése volt. Elmondható, hogy a többséget a haladóbb témák érdeklik. Első helyre az *"Adatbázis optimalizálás, ActiveRecord trükkök"* került, amit a *"Milyen a jó felhasználói felület?"* követ. Harmadik helyre a teszteléses, metaprogramozásos és ajaxos témák kerültek holtversenyben. A különbség a dobogós helyre került témák között 1-1 szavazat volt.

Bár most nem lesz workshop, de a meetup témáít igyekszünk a szavazatok szerint alakítani. Egy másik alkalommal pedig talán a workshop is összejöhet majd.
