--- 
created_at: 2011-06-17 15:23:22.666708 +02:00
layout: post
title: "Az első gem workshop"
author: "Tamas"
author_uri: http://www.digitalnatives.hu
---

A tegnapi meetup lehet, hogy az utóbbi időszak legkevesebb tagot számláló ruby eseménye volt, de nagyon hasznos és jó hangulatú.
Megtartottuk ugyanis az első **GEM workshop**-ot, ahol a legújabb gem-felfedezettek bemutatása mellett kicsit elgondokoztunk együtt az alkalmazási lehetőségeken is.

A tudásmegosztás eredményei, amik számodra is érdekesek lehetnek:

Tudtad, hogy a [CanCan](https://github.com/ryanb/cancan) az egyik legjobban összerakott authorizációs megoldás?
Balázs megmutatott nekünk pár trükköt is, például a **load_and_authorize_resource** megoldja egy Controller-en belül az elem szintű jogosultság kezelést is - egy igazi ruby magick metódus.

Tudtad, hogy a [Foreman](https://github.com/ddollar/foreman) rengeteget tud neked segíteni az alkalmazásod processzeinek futtatásában?
Mellesleg a Heroku is ezzel oldotta meg azt, hogy bármilyen komplex alkalmazást futtatni lehessen náluk.
Érdemes vetni egy pillantást erre a [rövid ismertetőre](http://blog.daviddollar.org/2011/05/06/introducing-foreman.html).

Tudtad, hogy a [Guard](https://github.com/guard/guard/) megoldja neked az összes unalmas háttérfeladat kezelését?
Lackac megmutatta, hogy ők mi mindenre használják a Guard-ot: le tudod vele cserélni az autotest-et, le tudod generáltatni a dokumentációkat, 
de talán a legérdekesebb a [LiveReload](https://github.com/guard/guard-livereload) kiegészítés, ami a böngésződben is újra tudja tölteni a szükséges nézeteket.
A számos [előre megírt guard](https://github.com/guard/guard/wiki/List-of-available-Guards) segítségével tényleg a fejlesztésre tudsz koncentrálni.

Ezen kívül megtudtunk újabb infókat a májusban rendezett RailsConf-ról. Aki még nem nézett meg egyetlen előadást sem, kettőt azért ajánlunk:

- [Aaron Patterson, "Double Dream Hands: So Intense!"](http://www.youtube.com/watch?v=kWOAHIpmLAI)

- [David Heinemeier Hansson, Keynote](http://www.youtube.com/watch?v=cGdCI2HhfAU)

Végezetül egy közérdekű infó: Kerültek fel szavazások a meetup oldalra! [Nyomkodjátok ti is](http://www.meetup.com/budapest-rb/polls/), hogy megtudjuk a véleményeteket a budapest.rb-vel kapcsolatban!

