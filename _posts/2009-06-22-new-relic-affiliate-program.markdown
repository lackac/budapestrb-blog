---
layout:     post
title:      New Relic Affiliate program
created_at: 2009-06-22 14:40:08.342048 +02:00
author:     LacKac
author_uri: http://lackac.hu
---
<a href="https://rpm.newrelic.com/affiliates/BUDAP6019/signup"><img src="/images/newrelic_banner.gif" alt="New Relic logo" class="top right"/></a>

A múlt heti meetup kellemes hangulatban telt az új helyszínen. A helyszínt valószínűleg megtartjuk, és az afterpartyt legközelebb előre kigondoljuk. De most nem is erről akarok írni, hanem arról a bejelentésről, ami a meetupon elhangzott.

### New Relic

A [New Relic][2] céget talán nem kell sokaknak bemutatni. Röviden csak annyit, hogy az általuk nyújtott [RPM szolgáltatás][1] az egyik legnépszerűbb Rails alkalmazás teljesítménymonitorozó eszköz. A szolgáltatásnak van ingyenes verziója, amit akármeddig lehet használni. Már ezen keresztül is sok hasznos információt gyűjthetünk a élesben futó alkalmazásunkról.

[1]: https://rpm.newrelic.com/affiliates/BUDAP6019/signup
[2]: http://www.newrelic.com/index.html

Ezen túl a cég sok egyéb módon is támogatja a Ruby/Rails közösséget, amelyek közül a [Rails Lab][4] beindítását emelném még ki. Ezen az oldalon keresztül sok hasznos információ és tananyag érhető el Rails alkalmazás teljesítményoptimalizálás témakörben. [Gregg Pollack][5] [screencastjai][6] például sok oldalról körbejárják a témát, és kötelező tananyag mindenki számára, aki komolyan akar foglalkozni Rails alkalmazás fejlesztéssel és optimalizálással.

[4]: http://railslab.newrelic.com/
[5]: http://www.railsenvy.com/
[6]: http://railslab.newrelic.com/scaling-rails

### Az affiliate program részletei

Nagyjából egy hónapja *a budapest.rb belépett a New Relic affiliate programjába*. Ez két hasznos dolgot hoz magával. Egyrészt bárki, aki az affiliate kódunkkal regisztrál (például a fent látható logóra kattintva) az *hat hónap RPM előfizetés után kap egy hónapot ingyen*. Választhattuk volna azt is, hogy mi kapunk érte zöldhasúakat, de a non-profit jellegünket megtartva inkább titeket szeretnénk támogatni ezzel a lehetőséggel.

A másik dolog, amit az affiliate program ad még az előzőnél is hasznosabb. A promó kódunk segítségével bárki ingyen kipróbálhatja az RPM fizetős feature-jeit. Egy ingyenes RPM account szükséges csak hozzá, és abba belépve az "Account" menüpont alatt a "Change Subscription" fülre menve lehet ezt a kódot beírni. Ez után *egy hónapig ingyen kapjuk az RPM GOLD feature-öket*.

Ezt érdemes jól kihasználni. Egy alkalmazás fejlesztése során akkor a legjobb bekapcsolni ezt a lehetőséget, amikor már működik tesztüzemben az oldal, és csak egy-két hét van hátra élesbe állításig. Ilyenkor az RPM segítségével meg lehet keresni a szűk keresztmetszeteket, és sokat lehet még optimalizálni. Élesbe állítás után pedig még mindig van néhány hét, hogy nagyobb terhelés alatt is meg lehessen vizsgálni az alkalmazás működését.

A promó kódunk nem szerepel ebben a bejegyzésben, hogy elkerüljük a visszaéléseket, viszont bármelyik budapest.rb tag megtalálhatja a kódot a [meetup.com oldalunkon][7].

[7]: http://www.meetup.com/budapest-rb/pages/New_Relic/
