---
layout:     post
title:      Novemberi előadások
created_at: 2008-12-05 12:44:22.297866 +01:00
author:     LacKac
author_uri: http://lackac.hu
---
Végre jutott egy kis időnk feltölteni az előadásfóliákat és a videókat. Illetve gondolkodtunk a következő alkalmon is, de ezt inkább egy külön bejegyzésben. Tehát jöjjön a lényeges tartalom.

### [Érdi Bálint](http://bucionrails.com): Aspect Oriented Programming Ruby-ban

> Az Aspect Oriented Programming (AOP) modulárisabbá teszi a kódot azáltal, hogy az ún. cross cutting concern-öket, vagyis a több modulban jelentkező feladatokat kiemeli, és egy helyen kezelhetővé teszi. Így a kód szebbé, átláthatóbbá válik, csökken a "clutter". A Ruby, főleg metaprogramozási képességei miatt kiválóan alkalmas AOP megvalósítására, amit egy, az Aquarium keretrendszerben íródott példán keresztül szeretnék is bemutatni. [PDF](http://files.meetup.com/1271139/08-11-20-erdi_balint-aop_rubyban.pdf)

{% assign docid = "-1389296916291823392" %}
{% include google_video.html %}

### [Kádár Tamás](http://ktamas.net/): Ruby IRC botok

> Avagy a mIRC scriptnyelvén és az eggdropon túl. Az rbot mint Framework és a pluginek, avagy egy erősen moduláris IRC bot illetve az ahhoz való fejlesztés bemutatása, valamint kiderül hogy fér meg az Uno, Chuck Norris és az RI dokumentáció egymás mellett (és egyéb kalandozások). [PDF](http://files.meetup.com/1271139/08-11-20-kadar_tamas-rbot.pdf)

{% assign docid = "-4635110922960915945" %}
{% include google_video.html %}

### Hárdi János ([Findworks Hungary](http://www.liligo.com/)): Rails alkalmazás monitorozás

> A tervezés - fejlesztés - élesítés (iteratív) lépései mellett fontos figyelembe venni a költséghatékony üzemeltetés szempontjait is. Az előadásban röviden bemutatok néhány eszközt, amelyekkel a webalkalmazások üzemeltetését monitorozni tudjuk - szigorúan a "right tool for the right job" elvét követve. [PDF](http://files.meetup.com/1271139/08-11-20-hardi_janos-monitoring_rails_apps.pdf)

{% assign docid = "6294573037220121036" %}
{% include google_video.html %}

### Szabó Péter (pts kukac fazekas pont hu)

#### Amire a regexp kevés ((többszintű) zárójeles kifejezések)

> Programunknak néha olyan szintaxisú bemenetet kell értelmeznie, amelyre nem illeszthető reguláris kifejezés. Tipikusan ilyen a többszintű, zárójeles kifejezést tartalmazó bemenet, pl. XML, HTML, JavaScript-forrás, JSON, a LaTeX kimenete (.aux), SQL WHERE-feltétel. Az előadásban példákon keresztül bemutatom, hogyan lehet Rubyban egy ilyen szintaxishoz helyes, tömör és hatékony értelmezőt (parser) írni. Kitérek továbbá néhány trükkre, melyekkel a reguláris kifejezést használó értelmezőők gyorsíthatók. [PDF](http://files.meetup.com/1271139/08-11-20-pts-parse_slides.pdf)

{% assign docid = "4202922259139093681" %}
{% include google_video.html %}

#### Ruby programozási gyakorlófeladatok automatikus kiértékelése

> Az előadásban egy olyan oktatást segítő szoftver ruby-s kiértékelő moduljának tervét és technikai megvalósítását mutatom be, amely az oktató számára lehetővé teszi programozási gyakorlófeladatok kitűzését, webes felületén a diákoktól fogadja a megoldási kísérleteket, ezeket a háttérben biztonságosan kiértékeli, és a diákot néhány másodpercen belül tájékoztatja az eredményről. A BME matematikus hallgatói ebben a rendszerbe küldik be a C és Ruby házi feladataikat. A kiértékelő modulnak biztonságosnak és gyorsnak kell lennie, és meg kell akadályoznia a csalási kísérleteket. [PDF](http://files.meetup.com/1271139/08-11-20-pts-sio_slides.pdf)

{% assign docid = "-1625135325702499785" %}
{% include google_video.html %}
