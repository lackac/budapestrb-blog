--- 
created_at: 2009-11-24 13:09:57.572716 +01:00
layout: post
title: "A budapest.rb könyvtár megnyitja kapuit"
author: LacKac
author_uri: "http://lackac.hu"
---
A Pragmatic Programmers a holnapi napig [minden termékét 40% kedvezménnyel adja][1]. Ennek örömére úgy gondoltuk jól be is vásárolunk náluk. A korábbi támogatásokból még maradt némi pénz a budapest.rb kasszában, és szervezőtársaimmal úgy döntöttünk, hogy ezt könyvek vásárlására fordítjuk. Persze nem csak magunknak vesszük a könyveket, hanem minden budapest.rb tagnak.

[1]: http://www.pragprog.com/news/40-off-thanksgiving-pragsale-now-through-1125

Hogy is fog ez működni? Természetesen lesznek szabályok, annak érdekében, hogy mindenki számára jól működjön a rendszer. Alapvetően az a cél, hogy ha épp valami információmorzsára, vagy egy téma áttanulmányozására lenne szükségetek, akkor ezek a könyvek segíthessenek ebben.

## A könyvek

A budapest.rb egyenlegből 10-11 könyvre futja. Kiválogattunk néhány könyvet, amelyeket mi Ruby fejlesztők számára érdekesnek tartunk. Nem feltétlenül szól minden könyv Ruby-ról, viszont ami épp nem közvetlen Ruby téma, az is kapcsolódhat valamilyen elhangzott előadáshoz, vagy beszélgetéshez. A rendelés valószínűleg holnap fog elmenni, addig lehet a könyvekkel kapcsolatban észrevételeket küldeni, vagy esetleg általunk kihagyott könyvet ajánlani. Tehát a könyvek:

* [Agile Coaching](http://www.pragprog.com/titles/sdcoach/agile-coaching)
* [Agile Retrospectives: Making Good Teams Great](http://www.pragprog.com/titles/dlret/agile-retrospectives)
* [The Passionate Programmer: Creating a Remarkable Career in Software Development](http://www.pragprog.com/titles/cfcar2/the-passionate-programmer)
* [Programming Ruby 1.9: The Pragmatic Programmers' Guide](http://www.pragprog.com/titles/ruby3/programming-ruby-1-9)
* [Metaprogramming Ruby](http://www.pragprog.com/titles/ppmetr/metaprogramming-ruby)
* [The RSpec Book: Behaviour Driven Development with RSpec, Cucumber, and Friends](http://www.pragprog.com/titles/achbd/the-rspec-book)
* [Language Implementation Patterns: Create Your Own Domain-Specific and General Programming Languages](http://www.pragprog.com/titles/tpdsl/language-implementation-patterns)
* [Programming Erlang: Software for a Concurrent World](http://www.pragprog.com/titles/jaerlang/programming-erlang)
* [Enterprise Recipes with Ruby and Rails](http://www.pragprog.com/titles/msenr/enterprise-recipes-with-ruby-and-rails)
* [Developing Facebook Platform Applications with Rails](http://www.pragprog.com/titles/mmfacer/developing-facebook-platform-applications-with-rails)
* [Pomodoro Technique Illustrated: The Easy Way to Do More in Less Time](http://www.pragprog.com/titles/snfocus/pomodoro-technique-illustrated)

## A szabályok

Minden könyv a Colabs-ben lesz tárolva, kapunk hozzá egy teljes polcot. *Bárki, aki itt jár a Colabs-ben, használhatja helyben a könyveket.* Lesz majd valami rövid szabályzat kirakva, hogy egyértelmű legyen mindenki számára. Ezen felül *minden budapest.rb tag a meetupok alkalmával elvihet egy könyvet otthoni olvasgatásra*. Ebben az esetben a következő meetupra azt vissza kell hozni, vagy juttatni. Egy embernél egyszerre legfeljebb egy könyv lehet. Arra nincs szabály, hogy ki viheti el akármelyik könyvet, ha arra többen is igényt tartanak. Bízunk a probléma civilízált megoldásában, és abban, hogy ez a könyvben nem fog kárt okozni. :)

Ha tudtok, akkor ajánljatok olyan open-source eszközt, amivel egy ilyen rendszert követni lehet. Annyit kellene tudnia, hogy be lehessen jelölni, hogy épp melyik könyvet vittem el, vagy hoztam vissza. Meg természetesen képes kell legyen megmondani azt, hogy akármelyik nem bent levő könyv éppen kinél van. Bónusz pontot ér valamilyen reputációs rendszer implementálása.

## További könyvek, ebookok

Szívesen vesszük a tagok, egyéb magánszemélyek és cégek alakuló könyvtárunkhoz való hozzájárulását is. Ha van otthon olyan könyved, ami a fenti témakörökbe illik, és már nincsen rá szükséged, akkor hozd el, berakjuk azt is a könyvtárba. Örömmel fogadunk pénzbeli támogatást is, ha szeretnél a kezdeményes mellé állni. Ebből további könyvekkel fogjuk bővíteni a könyvtárat esetleg más kiadók kinálatából is válogatva.

A fenti könyvek megvásárlásával együtt azok ebook változatát is megvesszük. Még vizsgáljuk annak a lehetőségét, hogy hogyan tudnánk ezeket is elérhetővé tenni. Egyrészt ott vannak a jogi kérdések, másrészt annak megoldása, hogy az elektronikus példányt ne lehessen továbbadni. Ha erre van valakinek javaslata, azt is szívesen fogadjuk, és megvitatjuk. Amennyiben erre nem sikerül megoldást találni, úgy az ebook verziókat saját pénzből fizetem és egy jövőben beszerzésre kerülő Kindle-n fogom őket olvasgatni. :)
