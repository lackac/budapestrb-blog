--- 
title:      Last Minute Call for Papers
created_at: 2009-05-27 09:57:59.245807 +02:00
blog_post:  true
author:     LacKac
author_uri: http://lackac.hu
filter:     
  - erb
  - markdown
--- 
<img src="/images/github.png" alt="GitHub matricák" class="top right"/>
Következő hónapban szerettünk volna ezzel próbálkozni, de megint elmarad a Ruby 1.9 előadás, úgyhogy mégis most kerítünk rá sort. Szóval van nekem kb. 15 GitHub matricám, és mielőtt kitapétáznám vele a falat, gondoltam teszek egy próbát, hátha más is szeretne ilyet. Hogy kaphasson valaki ilyet, csupán arra van szükség, hogy valamelyik budapest.rb alkalmon adjon egy Lightning Talk-ot.

*A Lightning Talk egy rövid előadás, ami kevesebb felkészülést igényel*. Főként egy téma iránti figyelemfelkeltésre szolgálhat. Hasonlóak lehetnek, mint a Newtech Meetup előadásai, és ennek megfelelően a rájuk vonatkozó szabályok is hasonlóak lesznek. Az *előadás hossza maximum 5 perc*. Ezt nem kell kitölteni, de a betartatásával szigorúak leszünk. Utána *legfeljebb két kérdés lehet*, a többit az előadások után egy ital mellett érdemes megbeszélni. Az előadás rövidsége miatt nem feltétlenül szükséges prezentációt készíteni, tegyetek belátásotok szerint, de *ha van prezi, akkor az a mi gépünkről kell menjen*. Nem szeretnénk előadások között a gépek cserélgetésével bajlódni, ezért ettől csak nagyon indokolt esetben térünk el.

Igazából amikor áttértünk a két hosszabb előadásos formátumra, már akkor is teret akartunk hagyni az ilyen jellegű preziknek is, de nem túlságosan reklámoztuk. Most szeretnénk, ha minél többen vennétek a bátorságot, és beszélnétek pár percet valamiről, ami titeket érdekel.

Tehát bátorítunk mindenkit arra, hogy adjon elő. A Lightning Talk-okról kicsit bővebb infót és témaötleteket találhattok az [OSCON 2003 oldalai között][1]. Mint már említettem, minden (pontosabban az első 15) ember, aki Lightning Talk-ot ad, a hírnév és dicsőség mellett kap egy gyönyörűséges GitHub matricát is. *Akár már a holnapi alkalomra is lehet készülni.* Csak annyit kérünk, hogy aki előadni akar, az fél órával a meetup előtt legyen ott a helyszínen (Bem mozi, 18.30), és jelentkezzen nálunk emailen, vagy akár ott előben.

[1]: http://perl.plover.com/lt/osc2003/lightning-talks.html
