--- 
title:      Holnap meetup
created_at: 2009-06-17 15:09:21.375960 +02:00
blog_post:  true
author:     LacKac
author_uri: http://lackac.hu
filter:     
  - erb
  - markdown
--- 
Reméljük senki sem felejtette el, hogy holnap ismét budapest.rb meetup. Itt most néhány fontosabb infót gyűjtöttünk össze.

### Új helyszín

A meetup szponzorálását hosszabb távon nem tudtuk megoldani, és a Bem mozi bár nem rossz hely, a meetup méretéhez és a hely kihasználtságához képest túl drága. Ezek miatt *a budapest.rb holnap már új helyen lesz*, mégpedig a nemrég nyílt [CoLaBs][1]-ben.

Ez az eddig megszokottakhoz képest más jellegű helyszín lesz. A CoLaBs a Vécsey utcában található (a Parlament és a Szabadság tér között) egy társasház negyedik emeletén. Itt közvetlenül nincs a helyszínhez kapcsolódó vendéglátó helyiség, így aki inni szeretne előadások alatt, az hozzon magával. Pár üveg ásványvízzel mi is készülünk. Az előadások után terveink szerint közösen átballagunk valamelyik közeli vendéglátó helyre, hogy ott tovább beszélgethessünk.

[1]: http://colabs.hu/

### Lightning Talks

A mostani meetup hasonlóan az előzőhöz egy hosszabb előadásból és villám előadásokból fog állni. A hosszabb előadást [Hárdi János][2] tartja, és arról fog nekünk beszélni, hogy hogyan tudunk JRuby segítségével *Google AppEngine-en futó alkalmazásokat* fejleszteni.

[2]: http://domhackers.blogspot.com/

Ezen kívül már van két villámelőadás is, de még befér több is. Várunk további jelentkezőket az 5 perces előadásokra, ezért bátorítunk mindenkit, hogy válassza ki valamelyik érdekes projektjét, problémáját, kedvenc ruby gemjét, rails pluginját, stb. és jelentkezzen nálunk Lightning Talkra. *Minden előadó GitHub matricát kap.*

### New Relic RPM

Ezen a meetupon lesz egy bejelentés is a New Relic-kel kapcsolatban. Mint azt talán sokan tudjátok, ők nyújtják az egyik legjobb Rails teljesítmény monitorozó szolgáltatást a piacon. Nemrég kapcsolatba léptünk velük, hogy valami hasznosat tudjunk kialkudni a budapest.rb tagok számára. Ennek volt az eredménye múlt havi meetupunk szponzorálása, és az, amiről holnap fogunk majd beszélni.

Tehát [találkozunk holnap este hétkor][3], új helyszínen, érdekes előadásokkal és izgalmas bejelentéssel.

[3]: http://www.meetup.com/budapest-rb/calendar/10515287/
