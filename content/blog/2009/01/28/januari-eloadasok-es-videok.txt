--- 
title:      Januári előadások és videók
created_at: 2009-01-28 00:35:32.080166 +01:00
blog_post:  true
author:     LacKac
author_uri: http://lackac.hu
filter:     
  - erb
  - markdown
--- 
Felkerültek az előadásokról a prezentációk és videók. Elnézést kérek a videók minőségéért, a kamera sem volt túl profi, és az elején én is bénáztam a folyamatosan kikapcsolással. A hang viszont jó, és valamennyire a képernyőképek is kivehetők. BTW, jelentkezzen az, akinek lenne permanens jóminőségű megoldása a meetupok videóinak rögzítésére!

A januári alkalom szerintünk a körülményeket leszámítva nagyon jól sikerült. A hellyel voltak apróbb nehézségek (például a vetítések keresztbeszervezése), de a kis alapzajt és a hangosítás hiányát leszámítva az is elég jó volt. Legközelebb a moziteremben leszünk és nagyvászonra vetítünk. Örömmel vettük, hogy ez a hosszabb előadásos rendszer jobban bejött. Ha sikerül mindig ilyen érdekes témákat találni, akkor valóban jobb lesz ez így. Érdekes téma ötleteink már vannak, várjuk az előadók jelentkezését is, illetve továbbra is lehet [szavazni és véleményt formálni](http://bprb.uservoice.com/).

**FONTOS**: a februári alkalmunk nem a tervezett időpontban lesz, mivel akkor lesz a [Newtech Meetup 2 éves szülnapja](http://blog.meetup.hu/2009/01/26/februar-maskor-mashol-maskepp/). Ezzel kapcsolatban [**most még szavazhattok**](http://doodle.com/participation.html?pollId=5vavz599b59hf6h2), hogy kinek mikor lenne jó ehelyett a budapest.rb időpont.

## Januári előadások anyagai

### [Érdi Bálint](http://bucionrails.com): Merb

> A Merb körülbelül egy-két éve keletkezett ruby webframework, ami egy 100 soros scriptből indult (ami erb template-eket szolgált ki mongrel alatt). Nem kellett hozzá ez a két év sem, hogy a Rails vetélytársává (v. inkább alternatívájává?) nője ki magát. A Rails 3-ban összeolvad a Rails és a Merb, így úgy tűnik a versenynek vége. Azért érdemes a Merb vitalitásának okait megvizsgálni, annál is inkább, mert ezeket – reményeink szerint – kivétel nélkül mind viszontláthatjuk a Rails 3-ban. [PDF](http://files.meetup.com/1271139/09-01-22-erdi_balint-merb.pdf)

<%= google_video '-4938101476369936006' %>

### Golda Bence ([Bit and Pixel](http://www.bitandpixel.hu/)): Sinatra

> Az előadás célja a Ruby webes keretrendszerek egyik legkisebb, legrugalmasabb változatának bemutatása, illetve egy demó keretében a használatának prezentálása. Szó lesz még adatbáziskezelők illesztéséről, megjelenítésről (haml+sass, erb) és arról, hogy hogyan élesíthetjük elkészült alkalmazásainkat. (PDF hamarosan)

<%= google_video '2671758003794286530' %>
