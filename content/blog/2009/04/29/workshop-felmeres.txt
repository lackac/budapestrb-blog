--- 
title:      Workshop felmérés
created_at: 2009-04-29 10:32:48.014763 +02:00
blog_post:  true
author:     LacKac
author_uri: http://lackac.hu
filter:     
  - erb
  - markdown
--- 
Nem tudom ti hogy vagytok vele, de én nagyon jól éreztem magam múlt hét csütörtökön a Ruby meetupon. Igazán jó hangulat volt, érdekes előadások, és utánuk nagyon jó beszélgetések. Az előadásokról hamarosan fel is kerülnek a slide-ok és videók.

A meetupon említettünk egy izgalmas eseményt, amit mostanában kezdtünk el tervezni. Azok kedvéért akik esetleg nem lettek volna ott, egy *egésznapos workshop* van kialakulóban külföldi előadóval. Szeretnénk ezt minél hasznosabbá és érdekesebbé tenni mindenki számára, ezért készítettünk [egy felmérést][survey].

A felmérés célja, hogy behatároljuk milyen témák érdekelnének titeket egy ilyen workshop keretében. Fontos tudnunk azt is, hogy mennyit lennétek hajlandóak költeni rá, és melyik időpont lenne nektek alkalmas. Aki szeretne eljönni, az [mindenféleképp töltse ki][survey].

[survey]: http://www.surveymonkey.com/s.aspx?sm=YMANMnoW92C7_2f3xLA38F_2fA_3d_3d

### Amit eddig lehet tudni

![Steven Bristol](/images/steven.jpg)

A workshopot [Steven Bristol][steven] fogja tartani. Steven gyerekkora óta programozik, azóta írt már proxy szervertől kezdve (C++, Linux) nemzetközi emberi erőforrás menedzsment alkalmazásig (C#, Windows) mindenfélét. Mostanra azonban letelepedett élete szerelme, a Ruby on Rails mellett. Pár dolog, amiben eddig résztvett: Rails Core contributor, sok más open source hozzájárulás, [Lovd By Less][lbl] open source social network. 11 éve vezet fejlesztői csapatokat, 14 programnyelvhez ért. Mentor volt a 2007-es Google Summer of Code alatt. 240 km/h sebességgel száguldott a térdével a földön motorversenyezés közben. 10 éve házas, három gyerekkel. Tud nullával osztani.

[steven]: http://www.workingwithrails.com/person/6290-steven-a-bristol
[lbl]: http://lovdbyless.com/

A workshop egész napos lenne, és fizetős. Viszont sokkal kevesebbe fog kerülni, mint egy hasonló jellegű rendezvény piaci ára. Nem akarunk ebből meggazdagodni, viszont nem akarjuk Stevent a zsebünkből fizetni. Ha lesz 20-25 jelentkező, akkor már jók vagyunk. Ha pedig többen is összejövünk, akkor a fennmaradó összeg a Ruby Meetup-ot és a későbbi hasonló rendezvényeket fogja támogatni.

Szóval irány [felmérést kitölteni][survey]. Csak pár perc, de nekünk sokat segít.
